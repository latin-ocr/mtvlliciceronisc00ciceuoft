55

70

75

80

CATO MAIOR DE SENECTVTE

Et lectis blanda invitat discumbere eburnis;
Continuoque reposta cadis lectissima vina
Caecuba depromit, Coumque vetusque Falernum,
Quin exquisita stillatos arte liquores

E musto et pomis, ultro potantibus offert.
Convivae humectant certatim guttura, et una
Succosas avido degustant ore placentas.

Ecce autem Lucanus aper, perfusus abunde
Mordaci pipere atque oleo, profertur edendus,

Et leporum pingues armi, et iecur anseris albi,
Assique in verubus turdi, niveique columbi.
Carnibus admixti pisces3 cum murice rhombi,
Ostrea, et educti Miseno e gurgite echini.

Hos super, immanis patina porrecta nitenti,
Apparet squillas inter muraena natantes.
Attonitis inhiant oculis; saturantur opime;
Cuncta vorant usque ad fastidia; iamque Lyaeo
Inflati venas nimio, dapibusque gravati

Surgunt convivae, temere bacchantur'in aula,
Insana et pugiles inter se iurgia miscent,

Defessi donec lymphata mente quiescunt.

Laeta dolum Ingluvies ridet, iam facta suorum
Compos votorum, et gaudet, memor artis iniquae,
Ceu nautas tumida pereuntes aequoris unda,
Mergere convivas miseros sub gurgite tanto.
Nam subito exsudant praecordia, et excita bilis
E iecore in stomachum larga affluit, ilia torquet,
Immanemque ciet commoto ventre tumultum;
Membra labant incerta, stupent pallentia et ora.
Corpore sic misere exhausto fractoque, quid ultra
Audeat Ingluvies? Ipsum, proh dedecus! ipsum
Figere humo, ac (tantum si fas) extinguere malit
Immortalem animum, divinae particulam aurae.

58

